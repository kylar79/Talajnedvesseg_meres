# Arduino MEGA alapú talajnedvesség mérő

## Leírás
A mezőgazdaságnak számos kihívással kell szembenéznie a rendelkezésre álló erőforrások környezeti szempontból fenntarthatóbb módon történő felhasználása terén. Ezek közül az egyik legjelentősebb a fenntartható vízgazdálkodás kialakítása. A modern tárgyak internetének (IoT) technikái valós idejű adatgyűjtéssel és vizualizációval fontos szerepet játszhatnak a talajban könnyen elérhető nedvesség nyomon követésében. A megfelelő térbeli felbontású adatgyűjtéshez kedvező megoldás lehet egy alacsony költségű Arduino-alapú automatizált rendszer kapacitív talajnedvesség-érzékelőkkel. A talajnedvesség-érzékelők érzékelő- és talajspecifikus kalibrálása szükséges lehet a mérési eredmények megfelelő reprodukálhatóságához valamint szabadföldi mérések esetén szintén  szükséges a talajhőmérséklet mérése is, mivel az alkalmazott szenzorok által szolgáltatott jel a víz relatív dielektromos állandójának hőmérsékletfüggése miatt változik a hőmérséklettel.

## Licensz
Ez a projekt a The MIT License (MIT) alatt jelent meg. Bővebb információkat a `LICENSE` fájlban találsz.
